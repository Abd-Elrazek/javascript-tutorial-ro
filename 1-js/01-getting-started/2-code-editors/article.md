# Editoare de cod

Un editor de cod este locul în care programatorii își petrec cea mai mare parte din timp.

Există două arhetipuri: IDE și editor de categorie ușoară. Mulți sunt confortabili alegând câte unul din fiecare tip.

## IDE

Termenul [IDE](https://en.wikipedia.org/wiki/Integrated_development_environment) (Integrated Development Environment) înseamnă un editor puternic cu multe trăsături, care operează pe un "proiect întreg". După cum sugerează și numele, acesta nu este un doar un editor, ci un "mediu de dezvoltare" la scală completă.

Un IDE încarcă proiectul (pot fi mai multe fișiere), permite navigarea între fișiere, furnizează autocompletare bazată pe întregul proiect (nu doar pe fișierul de deschidere), se integrează cu un sistem de gestionare a versiunii (precum [git](https://git-scm.com/)), cu un mediu de testare și cu alte lucruri "la nivel de proiect".

Dacă nu ai luat în considerare niciodată selectarea unui IDE, uită-te la următoarele variante:

- [WebStorm](http://www.jetbrains.com/webstorm/) pentru dezvoltare frontend și alte editoare ale aceleiași companii dacă ai nevoide de limbaje adiționale (plătit).
- [Visual Studio Code](https://code.visualstudio.com/) (gratuit).
- [Netbeans](http://netbeans.org/) (plătit).

Toate IDE-urile sunt cross-platform.

Pentru Windows există de asemenea un editor "Visual Studio", a nu se confunda cu "Visual Studio Code". "Visual Studio" este un editor doar pentru Windows, plătit dar puternic, foarte potrivit pentru platforma .NET. O versiune gratuită al lui este [Visual Studio Community](https://www.visualstudio.com/vs/community/).

Multe IDE-uri sunt plătite dar au o perioadă de încercare. Costul lor este în mod normal neglijabil, în comparație cu salariul unui dezvoltator, așa că doar alege unul potrivit pentru tine.

## Editoare de categorie ușoară

"Editoarele de categorie ușoară" nu sunt la fel de puternice precum IDE-urile, dar sunt rapide, elegante și simple.

Sunt de obicei folosite pentru a deschide și edita un fișier, instant.

Diferența majoră dintre un editor de "categorie ușoară" și un "IDE" este că un IDE merge doar pe un nivel proiect, așa că acesta încarcă mult mai multe date încă de la început, analizează structura proiectului dacă este necesar, ș.a.m.d. Un editor de categorie ușoară este mult mai rapid dacă avem nevoie doar de un fișier.

În practică, editoarele de categorie ușoară pot avea multe plugin-uri, inclusiv analizatoare de sintaxă la nivel de director sau autocompletatoare, așadar nu este o graniță strictă între un editor de categorie ușoară și un IDE.

Următoarele opțiuni ar trebui să te intereseze:

- [Visual Studio Code](https://code.visualstudio.com/) (cross-platform, gratuit).
- [Atom](https://atom.io/) (cross-platform, gratuit).
- [Sublime Text](http://www.sublimetext.com) (cross-platform, shareware).
- [Notepad++](https://notepad-plus-plus.org/) (Windows, gratuit).
- [Vim](http://www.vim.org/) și [Emacs](https://www.gnu.org/software/emacs/) sunt de asemenea utile dacă știi cum să le folosești.

## Favoritele mele

Preferința personală a autorului este de a avea atât un IDE pentru proiecte cât și un editor de categorie ușoară pentru editare de fișiere rapidă și ușoară.

Eu folosesc:

- [WebStorm](http://www.jetbrains.com/webstorm/) pentru JS, și dacă mai există un alt limbaj în proiect, atunci trec pe una dintre ofertele ale JetBrains de mai sus.
- Pe post de editor de categorie ușoară -- [Sublime Text](http://www.sublimetext.com) sau [Atom](https://atom.io/).

## Să nu ne certăm

Editoarele din lista de mai sus sunt cele pe care fie eu sau prietenii mei, pe care îi consider dezvoltatori buni, le-am folosit pentru un timp îndelungat și suntem mulțumiți de ele.

Există și alte editoare minunate în marea noastră lume. Te rog alege un editor pe care îl îndrăgești cel mai mult.

Alegerea unui editor, ca a oricărui alt tool, este individuală și depinde de proiectele tale, obiceiurile și preferințele personale.
